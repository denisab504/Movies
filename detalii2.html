<html><head><title>Detalii</title></head>
<br><h2><ul><i>Pirates of the Caribbean (Piratii din Caraibe)-2003</i></ul></h2>
<body background="1.jpg">
<p align="right" ><b><i>Rating: 8.7/10</i></b></p>
<ul><img src="piratii din caraibe.jpg" height="248" width="175"></ul>
<ul><u><b><i>Descriere</i></b></u><br/>
<p>Pentru Capitanul Jack Sparrow (JOHNNY DEPP), un tip dur, dar inca fermecator, apele involburate ale Marii Caraibe sunt pure si limpezi ca apa de izvor pana cand dusmanul sau de moarte, nemernicul capitan Barbossa (GEOFFREY RUSH), reuseste sa-i fure corabia, "Black Pearl", si inca sa mai si atace oraselul Port Royal. De parca n-ar fi de ajuns, ticalosul pirat o fura pe fiica guvernatorului, Elizabeth (KEIRA KNIGHTLEY), cea mai frumoasa floare, lumina ochilor parintesti.</p>
<p>Prietenul si iubitul fetei, Will Turner (ORLANDO BLOOM) isi uneste fortele cu Jack si pleaca, la bordul celui mai rapid vas, "H.M.S. Interceptor", pe urmele fetei. Fiecare dintre cei doi are un tel precis: Will o vrea pe frumoasa Elizabeth, iar Capitanul Jack isi vrea corabia inapoi. Incepe o cursa pe viata si pe moarte cu Barbossa. In urma celor doi temerari vine infrigurat ambitiosul Commodore Norrington (JACK DAVENPORT), la bordul vasului "H.M.S. Dauntless", pentru ca el este cel caruia guvernatorul ii fagaduise mana fiicei sale.</p>
<p>Fara ca Will sa banuiasca macar, exista inca un pericol aproape de neinvins. Asupra lui Barbossa si a piratilor sai apasa un blestem, cel al unei comori blestemate, care face ca echipajul "Perlei Negre" sa bantuie vesnic apele marilor, fara odihna, sub forma unor schelete. Atunci cand pe apa se reflecta primele raze ale lunii, piratii se transforma in cumplite schelete, iar corabia este condamnata sa infrunte vijelii si furtuni devastatoare. Blestemul pe care il poarta corabia si piratii poate fi dezlegat numai daca este returnata comoara si raul este indreptat.</p>
<p>Cursa navelor "Interceptor" si "Dauntless" se opreste la misterioasa Insula  Mortii (Isla de Muerta), unde are loc o confruntare datatoare de fiori reci cu piratii lui Barbossa. Miza este mare. Pe de o parte este razbunarea lui Sparrow, "Black Pearl", comoara blestemata si, nu in ultimul rand, izbavirea piratilor din blestem, soarta echipajelor si navelor Majestatii Sale si viata eroilor nostri care-si incruciseaza spadele intr-o lupta incrancenata contra infricosatorilor Pirati din Caraibe.</p>
<p>Impotriva tuturor, animati de dragoste sau de spiritul dreptatii, cei doi tineri eroi trec prin sabie piratii blestemati ai lui Barbossa. Pentru o femeie frumoasa si pentru un vas minunat.</p><br>
</body>
</html>